---
Title: Design
Description: This is our design and principles page.
Template: analys
---

# Designprinciper på webben
## Urval

De tre webbplatser som skall analyseras i denna analys är [fotografandreas.com](https://www.fotografandreas.com/), advokat [Maja Menardi](https://www.menardijuridik.se/) och tech-gurun [Elon Musk](https://investinmusk.com/index.html). Dessa tre är inom kategorin personsidor men har helt olika yrken vilket kan vara intressant i analysens syfte

## Metod

Bakgrundsmaterialet som använts är "The principles of Beautiful Web Design"(Beaird, Jason, 2014). Även "Design elements and principles"(Stribley, Mary). Bakgrundsmaterialet användes för att definiera designprinciper.

## Resultat

### Fotograf Andreas
![Fotograf Andreas](%assets_url%/img/fotografandreas.png)

Webbplatsens mål och syfte är till att visa upp arbetet av Andreas, samt locka till sig nya kunder.
Färgvalen som Andreas använt på sin webbplats är mörka toner med kontrast till den ljusa solnedgången som man möts av i headern. Det ger ett djup intryck eftersom de mörka palmerna lyfts fram med ljuset i bakgrunden. Även kontrasten med den vita ramen runt de två knapparna vilket gör att de sticker ut och blir väldigt synliga men bekvämt att se på. I bodyn har han placerat bilderna symmetriskt och balanserat med ett tomrum i mitten med endast text. Dock längre ner så är kontrasten mellan text och bakgrundsfärg obefintlig så det blir svårt att läsa av texten. Designprinciperna som används på framsidan följer inte med på undersidorna. Hemsidan uppfyller delvis sitt syfte med bra kvalité på bilderna men dålig struktur vilket gör den rörig.


### Advokat Maja Menardi
![Advokat Maja Menardi](%assets_url%/img/majaadvokat.png)
Advokat Maja och hennes hemsida har som mål och syfte att informera och skapa förtroende för att bli en trovärdig advokat och på så sätt få klienter att anlita henne. Webbplatsen har en ren och modern design med enkelhet i fokus. Hemsidan uppfyller sitt syfte och man får en känsla av professionalism. De designprinciper som märks av direkt är balansen, den är väl balanserad med den stora profilbilden och den informativa texten bredvid. Tycker även att hemsidan vägleder en genom designprincipen "direction" med start på loggan vidare över menyn och sedan nedåt över resten av sidan. Designprinciperna följer med på undersidorna, framförallt balansen. Syftet med hemsidan uppfylls.

### Elon Musk
![Elon Musk hemsida](%assets_url%/img/elonmusk.png)
Elon Musk hemsida erbjuder information om investeringsmöjligheterna relaterad till ELon Musks projekt. Syftet med hemsidan verkar vara att ge investerare och andra nyfikna en insikt i de olika projekten. Webbsidans design kan tyckas rörig med så många olika färger men varje färg verkar vara noga utvald till dess topic. Balans är något som utmärker sidans tillsammans med symmetrin i och med bodyns 7 rader där varje rad är fördelad i en kort kolumn och en lång kolumn vilket till en början kan se osymetrisk ut men ju mer du scrollar och ser resterande rader så följer den ett mönster. Varje rad är även infördelad i linjer precis såsom kolumnerna vilket är ett bra sätt att avgränsa innehållen. Designprinciperna balans och linjer följer även med i undersidorna. Personligen tycker jag att syftet med hemsidan uppfylls och den ger en känsla av att Elon är en välorganiserad person som tänker på de små detaljerna, ett plus kan ges för att färgvalen till varje topic är noga utvalt med grönt till Teslas gröna framtid, den blåa färgen till SpaceX projektet och så vidare.

## Analys

Design är något vi alla uppskattar och därför är den så viktig när det kommer till personsidor och andra webbplatser. Om man jämför de tre webbplatserna så ska man ha i åtanke de olika kategorierna de arbetar i samt deras egna budget när det kommer till att utforma sin hemsida. Personerna bakom Musks hemsida har noga tänkt igenom de designprinciper jag kort gick lyfte medan fotograf Andreas hemsida var rörigare men där hans professionella bilder framförallt ska framhävas. När det kommer till advokat Maja och hennes hemsida så uppfyller den sitt syfte väl och är väl genomtänkt med relevanta design principer relaterad till hennes ändamål och yrke med framförallt balans i fokus. Man kan tänka på den balansvåg som står för rättvisa.

När det kommer till min egna portfolio så är det en minimalistisk design med konkret information anpassat för webbplatsens ändamål vilket är studierelaterat. Färgerna som valts ligger nära varandra på färghjulet med en kontrast i form av orange-färg för att tydligt navigera besökarna i knappvalen/menyn. Typografin matchar designen. På undersidorna används grid-layouten och i galleriet används framing på ett annorlunda sätt.
Uppdateringar som finns att göra på min egna portfolio bör vara lite mer djup i framförallt sidomenyn på teknologi och analys-sidorna. Använder mig även av kontrast när det kommer till headern och bodyn.

### Författare
Jakob Holmström